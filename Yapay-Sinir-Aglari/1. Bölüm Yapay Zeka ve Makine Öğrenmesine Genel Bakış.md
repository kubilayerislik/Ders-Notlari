# <mark style="background: #ABF7F7A6;">Yapay Zeka ve Makine Öğrenmesine Genel Bakış</mark>

Yapay sinir ağları, yapay zeka biliminin altında çok yoğun ilgi gösterilen bir araştırma alanı ve öğrenme yöntemidir.

## <mark style="background: #FFF3A3A6;">Yapay Zeka Teknolojine Genel Bir Bakış</mark>

Teknolojinin gelişmesi izlendiğinde önceleri sadece elektronik veri transfer yapmak ve karmaşık hesaplamaları gerçekleştirmek üzere geliştirilen bilgisayarların zaman içerisinde büyük miktardaki verileri filtreleyerek özetleyebilen ve mevcut bilgileri kullanarak olaylar hakkında yorumlar yapabilen nitelikler kazandığı görülmektedir.

Günümüzde bilgisayarlar hem olaylar hakkında karar verebilmekte hem de olaylar arasındaki ilişkileri öğrenebilmektedir. Matematiksel olarak formülasyonu kurulmayan ve çözülmesi mümkün olmayan problemler sezgisel yöntemler yolu ile bilgisayarlar tarafından çözülebilmektedir. Bilgisayarları bu özelliklerle donatan ve bu yeteneklerinin gelişmesini sağlayan çalışmalar __"Yapay Zeka"__ çalışmaları olarak adlandırılmaktadır. 

Yapay zeka sistemlerinin en temel özellikleri olaylara ve prolemlere çözümler üretirken veya çalışıyorken bilgiye dayalı olarak karar verebilme özelliklerinin olması ve eldeki bilgiler ile olayları öğrenerek, sonraki olaylar hakkında kararlar verebilmeleridir. 

Özellikle belirli bir algoeritma veya formülasyon kullanılarak çözülemeyen problemlerin çözülmesi için yapay zeka sistemleri geliştirilmektedir. Problemin çözümünü sağlayan bir algoritma geliştirilmesi ise geleneksel bilgisayar sistemleri problemi çözmek için yeterli olmaktadır. Önemli olan problemin çözümünü veren bir formülün olmadığı durumlarda bilgisayara problemi çözdürmektir. Yapay zeka bu görevi üstlenmiş bir bilim dalıdır. Bunu başarabilmek için problem ile ilgili her  türlü bilgi ile bilgisayarın donatılmış olması gerekmektedir. Bilginin toplanması, derlenmesi ve bilgisayara verilmesi en önemli sorunlardan birisidir. Çünkü bilgisayarın sahip olduğu bilgi ne kadar doğru ve geçerli ise sonuçlarda o kadar doğru ve geçerli olacaktır. Bilginin elde edilmesinde değişik yöntemler kullanılmakla birlikte üç ana grupta toplamak mümkündür.

1. Anketler, uzmanlar ile görüşmeler, mülakatlar, literatür taramaları vb. yollar ile ilgili olayı değişik açılardan inceleyerek bilgiler toplamak
2. İşi uzmanları ile birlikte yapmak
3. İlgili olay için gerçekleşmiş örnekleri inceleyerekbilgileri elde etme

Bunlardan özellikle ikincisi bilinen örneklere bakarak bilinmeyen ve sonradan oluşacak benzer örnekler hakkında karar verebilecek bilgilerin bulunmasıdır.  Değişik örneklere tekrar tekrar bakarak önemli bilgiler ortaya çıkartılması gerekmektedir. Her örnekten bir şeyler öğrenilerek zaman içerisinde ilgili olay hakkında karar verebilecek bilgi düzeyine ulaşılmaktadır. Bu olaya da __"makine öğrenmesi"__ adı verilmektedir. 

### <mark style="background: #D2B3FFA6;">Makine Öğrenmesi ve Yapay Sinir Ağları</mark>

Bilgisayarların olayları öğrenmesini sağlayan teknolojidir. Genelikle örnekler kullanılarak olayların girdi ve çıktıları arasındaki ilişkiler öğrenilir. Öğrenilen bilgiler ile benzer olaylar yorumlanarak kararlar verilir veya problemler çözülür. 

#### <mark style="background: #CACFD9A6;"> <mark style="background: #CACFD9A6;">Makine Öğrenmesi ve Öğrenme Türleri</mark>

Makine öğrenmesini anlayabilmek için öncelikle öğrenme kavramının tanımlanması gerekmektedir. H. A. Simon  öğrenme kavramını  _" zaman içinde yeni bilgilerin keşfedilmesi yoluyla davranışların iyileştirilmesi süreci"_ olarak tanımlamaktadır. Makine öğrenmesi ise bu öğrenme işinin bilgisayarlar tarafından gerçekleştirilmesinin sağlanmasıdır. Makine öğrenmesinde de insanlar gibi zaman içinde makinin deneyim kazanması istenmektedir. Diğer bir deyişle Makine Öğrenmesi  _"bilgisayarların bir olay ile ilgili bilgileri  ve tecrübeleri öğrenerek gelecekte oluşacak benzeri olaylar hakkında kararlar verebilmesi ve problemlere çözümler üretebilmesidir."_

Makine öğrenmesinin bir çok öğrenmes yöntemi bulunmaktadır. Bunlardan bazıları aşağıda verilmiştir.

* Alışkanlık yolu ile öğrenme
* Görerek öğrenme
* Talimatlardan öğrenme
* Örneklerden öğrenme
* Analoji (farklı şeyler arasındaki benzerliklerden hareket ederek çıkarımlar yapmak) yolu ile öğrenme
* Açıklamalardan öğrenme
* Deney yolu ile öğrenme
* Keşfetmek yolu ile öğrenme

Geliştirilen bir makine öğrenme sistemi yukarıdaki öğrenme türlerinden birini veya birkaçını birlikte kullanıbilir.

#### <mark style="background: #CACFD9A6;"> Öğrenme Paradigmaları

Öğrenme üzerine yapılan çalışmaları, makine öğrenmesi haline dönüştürebilmek (bilgisayarların öğrenmesini sağlamak) için çeşitli paradigmalar ve yaklaşımlar geliştirilmiştir.

* __Sembol İşleme Yöntemi:__ Bu sistemler geleneksel yapay zeka teknolojilerine dayanan öğrenme sistemleridir. Belirli formatlarda bilgisayara sunulan (mesela kurallar halinde sunulan) bilgilere dayanarak muhakeme yolu ile öğrenme gerçekleştirilir.  
* __Yapay Sinir Ağları:__ Bu sistemler örneklerden genellemeler yaparak öğrenirler.
*  __İstatistiksel Örüntü Tanıma:__ Bu tür öğrenmede bir veri setinin istatistiksel özellikleri ve dağılımı incelenerek veri hakkında genellemeler yapmak söz konusudur.
*  __Genetik Algoritmalar ve Evrimsel Programlama:__ Bu paradigma bir problemin çözümü için başlangıç çözümleri rastgele atamak ve bu çözümlerden yeni çözümler üretmek ve daha sonra yeni çözümlerden daha iyi ve yeni çözümler üretmek amaçlanmaktadır. Bu işlemi tekrar ederek sürekli daha iyi çözümler üretebilmektedir.
* __Vaka Tabanlı Öğrenme:__ Bu teknoloji örneklerden de öte vakalara bakarak öğrenme esasına dayanmaktadır. Her vaka başlı başına bir olayı göstermekte ve birden fazla örnekten oluşmaktadır. Bir olay söz konusu olunca benzeri vakalara bakarak o vakalar için verilen kararların benzeri kararlar verilmektedir.

#### <mark style="background: #CACFD9A6;"> Örneklerden Öğrenme

Yapay Sinir Ağları gibi öğrenme yöntemleri örneklerden öğrenmeye dayanmaktadır. Örneklerden öğrenmenin temel felsefesi bir olay hakkında gerçeklemeşmiş örnekleri kullanarak olayın girdi ve çıktıları arasındaki ilişkileri öğrenmek ve bu ilişkilere göre daha sonra oluşacak olan yeni örneklerin çıktılarını belirlemektedir. Burada bir olay ile ilgili örneklerin girdi ve çıktıları arasındaki ilişkinin olayın genelini temsil edecek bilgiler içerdiği kabul edilmektedir. Değişik örneklerin olayı değişik açılardan temsil ettiği varsayılmaktadır. Farklı örnekler kullanılarak böylece olay değişik açıklardan öğrenilmektedir. Burada bilgisayara sadece örnekler gösterilmektedir. Bunlar başka herhangi bir ön bilgi verilmemektedir. Örğenmeyi gerçekleştirecek sistem (yapay sinir ağları) aradaki ilişkiyi kendi paradigamasını (algoritmasını) kullanarak keşfetmektedir. 

Genel olarak bir örnek, girdi ve çıktı kombinasyonundan oluşur. Girdi vektörü X, ve çıktı vektörü Y ile gösterilirse, X vektörünün n adet elemanı olacaktır. Bunlar x1, x2, x3, ..., xn şeklinde gösterilebilir. Benzer şekilde çıktı vektörünün de m adet boyutu olabilir ve y1, y2, y3, ..., ym şeklinde gösterilebilir. Girdi ve çıktı elemanlarının her biri öğrenilecek olan olayın bir boyutunu gösterir. Örnek olarak, bir yapay sinir ağına döviz kurunu tahmin  etmesi öğretilmek istenirse, oluşturulacak olan örnek şu şekilde gösterilebilir.

__Örneğin Çıktısı:__
Y1: Bir sonraki dönemin döviz kuru değeri

__Girdiler:__
X1: Bu dönemin döviz kuru değeri
X2: Enflasyon oranı
X3: Tüketicisi Fiyat İndeksi
X4: Borsa İndeksi
X5: İhracat Periyodik artış / azalış oranı

Bu örnek yapay sinir ağına (X1, X2, X3, X4, X5, Y1) şeklinde gösterilebilir. Her bir parametre farklı değerler ile farklı örnekler oluşturabilir. 

Yapay sinir ağlarının birbirine bağlanan proses elemanlarından oluştuğu ve her bağlantının bir değerinin bulunduğu, öğrenme sırasında bu değerlerin sürekli değiştirerek olması gereken bağlantı değerlerinin belirlendiğini belirtmekte fayda vardır. Örenme aslında bu değerlerin belirlenmesi sürecidir. Ağırlık değerlerinin değiştirilmesi __öğrenme katsayısı__ denilen bir katsayının yardımı ile gerçekleştirilir. 

#### <mark style="background: #CACFD9A6;"> Öğrenme Stratejileri

Yapay sinir ağları gibi örneklerden öğrenen sistemlerde değişik öğrenme stratejileri kullanılmaktadır. Öğrenmeyi gerçekleştirecek olan sistem ve kullanılan öğrenme algoritması bu stratejilere bağlı olarak değişmektedir. Genel olarak 3 öğrenme stratejisinin uygulandığı görülmektedir. 

__1. Öğretmenli (Denetimli) Öğrenme__ 
Bu tür stratejide öğrenen sistemin olayı öğrenebilmesine bir öğretmen yardımcı olmaktadır. Öğretmen sisteme öğrenilmesi istenen olay ile ilgili örnekleri girdi / çıktı seti olarak verir. Yani, her örnek için hem girdiler hem de o girler karşılığında oluşturulması gereken çıktılar sisteme gösterilir. Bu sistemin görevi girdileri öğretmenin belirlediği çıktılara haritalamaktır. Bu sayede olayın girileri ile çıktıları arasındaki ilişkiler öğrenilmektedir. 

__2. Öğretmensiz (Denetimsiz) Öğrenme__
Bu tür stratejide sistemin öğrenmesine yardımcı olan herhangi bir öğretmen yoktur. Sisteme sadece girdi değerleri gösterilir. Örneklerdeki parametreer arasındaki ilişkileri sistemin kendi kendisine öğrenmesi beklenir. Bu, daha çok sınıflandırma problemleri için kullanılan bir stratejidir. Yalnız sistemin öğrenmesi bittikten sonra çıktıların ne anlama geldiğini gösteren etiketlendirmenin kullanıcı tarafından yapılması gerekmektedir. 

__3. Destekleyici Öğrenme__
Bu tür stratejide de öğrenen sisteme bir öğretmen yardımcı olur. Fakat öğretmen her girdi seti için olması gereken (üretilmesi gereken) çıktı setini sisteme göstermek yerine sistemin kendisine gösterilen girdilere karşılık çıktısını üretmesini bekler ve üretilen çıktının doğru veya yanlış olduğunu gösteren bir sinyal üretir. Sistem, öğretmenden gelen bu sinyali dikkate alarak öğrenme sürecini devam ettirir.

__4. Karma Stratejiler__
Yukarıdaki 3 stratejiden birkaçını birlikte kullanarak öğrenme gerçekleştiren ağlar da bulunmaktadır. burada kısmen öğretmenli, kısmen ise öğretmensiz olarak öğrenme yapan ağlar kastedilmektedir.


#### <mark style="background: #CACFD9A6;"> Öğrenme Kuralları

Yapay sinir ağları gibi öğrenen sistemlerde öğrenme, yukarıda anlatılan stratejilerden hangisi uygulanırsa uygulansın bazı kurallara göre gerçekleştirilmektedir. Bu kuralların bazıları çevrimiçi bazıları ise çevrimdışı çalışmaktadır.

__1. Çevrimiçi Öğrenme Kuralları__
Bu kurallar gerçek zamanlı çalışabilmektedir. Bu kurallara göre öğrenen sistemler gerçek zamanda çalışırken bir taraftan fonksiyonlarını yerine getirmekte diğer taraftan ise öğrenmeye devam etmektedir.  

__2. Çevrimdışı Öğrenme Kuralları__
Çevrimdışı öğrenme kurallarına dayalı öğrenen sistemler kullanıma alınmadan önce örnekler üzerinde eğitilirler. Bu kuralları kullanan sistemler eğitildikten sonra gerçek hayatta kullanıma alındığında artık öğrenme olmamaktadır. Sistemin öğrenmesi gereken yeni bilgiler söz konusu olduğunda sistem kullanımdan çıkarılmakta ve çevrimdışı olarak yeniden eğitilmektedir. Eğitim tamamlanınca sistem tekrar kullanıma alınmaktadır. 

##### <mark style="background: #FFB86CA6;">Bazı Öğrenme Kuralları</mark>

Öğrenem sistemlerinde kullanılan değişik öğrenme kuralları vardır. Yapay sinir ağlarında bu öğrenme kurallarının çoğu __Hebb__ kuralına dayanmaktadır. 

* __Hebb Kuralı__ 
Bilinen en eski öğrenme kuralıdır. Diğer öğrenme kurallarının temelini oluşturmaktadır.  1949 yılında geliştirilen bu kurala göre, her bir hücre (yapay sinir ağı elemanı) diğer bir hücreden bilgi alırsa ve her iki hücrede aktif ise (matematik olarak aynı işareti taşıyorsa) her iki hücrenin arasındaki bağlantı kuvvetlendirilmelidir. Diğer bir deyişle bu kural şu şekilde özetlenebilir. Bir hücre kendisi aktif ise bağlı olduğu hücreyi aktif yapmaya, pasif ise pasif yapmaya çalışmaktadır. Diğer öğrenme algoritmalarının çoğu bu felsefeyi baz alarak geliştirilmektedir.

* __Hopfield Kuralı__ 
Bu kural Hebb kuralına benzemektedir. Yapay sinir ağı elemanalrının bağlantılarının ne kadar kuvvetlendirilmesi veya zayıflatılması gerektiği belirlenir. Eğer beklenen çıktı ve girdiler ikisi de aktif / pasif ise öğrenme katsayısı kadar ağırlık değeri kuvvetlendir / zayıflat denmektedir. Yani, ağırlıkların kuvvetlenmesi ve zayıflatılması öğrenme katsayısı yardımı ile gerçekleştirilmektedir. Öğrenme katsayısı genel olarak 0 - 1 arasında kullanıcı tarafından atanan sabit ve pozitif bir değerdir. 

* __Delta Kuralı__
Bu kural Hebb kuralının biraz daha geliştirilmiş şeklidir. Bu kurala göre beklenen çıktı ile gerçekleşen çıktı arasndaki farklılığı azaltmak için yapay sinir ağının elemanlarının bağlantılarının ağırlık değerlerinin sürekli değiştirilmei ilkesine dayanarak geliştirilmiştir. Ağın ürettiği çıktı ile üretilmesi gereken (beklenen) çıktı arasındaki hata kareler ortalamasını enazlamak hedeflenmektedir.

* __Kohonen Kuralı__ 
Bu kurala göre ağın elemanları (hücreleri) ağırlıklarını değiştirmek için birbirleri ile yarışırlar. En büyük çıktıyı üreten hücre kazanan hücre olmakta ve bağlantı ağırlıkları değiştirilmektedir. Bu, o hücrenin yakınındaki hücrelere karşı daha kuvvetli hale gelmesi demektir. Hem kazanan elemanların hem de komşuları sayılan elemanların (hücrelerin) ağırlıklarını değiştirmesine izin verilmektedir.


