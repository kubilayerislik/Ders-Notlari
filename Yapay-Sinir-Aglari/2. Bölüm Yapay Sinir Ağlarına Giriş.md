# <mark style="background: #ABF7F7A6;">Yapay Sinir Ağlarına Giriş</mark>

## <mark style="background: #FFF3A3A6;">Yapay Sinir Ağı Tanımı ve En Temel Görevi</mark>

Yapay sinir ağları, insanlar tarafından gerçekleştirilmiş örnekleri (gerçek beyin fonksiyonlarının ürünü olan örnekleri) kullanarak olayları öğrenebilen, çevreden gelen olaylara karşı nasıl tepkiler üretileceğini belirleyebilen bilgisayar sistemleridir.

Teknik olarak da, bir yapay sinir ağının en temel görevi, kendisine gösterilen bir girdi setine karşılık gelebilecek bir çıktı seti belirlemektir. Bunu yapabilmesi için ağ, ilgili olayın örnekleri ile eğitilerek (öğrenme) genelleme yapabilecek yeteneğe kavuşturulur. Bu genelleme ile benzer olaylara karşılık gelen çıktı setleri belirlenir. 

Yapay sinir ağları özellikle olaylar hakkında bilgilerin olmadığı fakat örneklerin bulunduğu durumlarda çok etkin olarak kullanılabilecek bir karar verme aracı ve hesaplama yöntemi olarak görülmektedir.

## <mark style="background: #FFF3A3A6;">Yapay Sinir Ağlarının Genel Özellikleri</mark>

Yapay sinir ağlarının karakteristik özellikleri uygulanan ağ modeline göre değişmektedir. Ancak bütün modeller için geçerli olan karakteristik özellikler aşağıdaki şekilde sıralanabilir.

* __Yapay Sinir Ağları, Makine Öğrenmesi gerçekleştirirler:__ Yapay sinir ağlarının temel işlevi bilgisayarların öğrenmesini sağlamaktır. Olayları öğrenerek benzer olaylar karşısında benzer kararlar vermeye çalışırlar.
* __Programları çalışma stili bilinen programlama yöntemlerine benzememektedirler:__ Geleneksel programlama ve yapay zeka yöntemlerinin uygulandığı bilgi işleme yöntemlerinden tamamen farklı bir bilgi işleme yöntemi vardır.
* __Bilginin saklanması:__ Yapay sinir ağlarında bilgi ağın bağlantılarının değerleri ile ölçülmekte ve bağlantılarda saklanmaktadır. Diğer programlarda olduğu gibi veriler bir veri tabanında veya programın içinde gömülü değildir. Bilgiler ağın üzerinde saklı olup ortaya çıkartılması ve yorumlanması zordur.
* __Yapay Sinir Ağları örnekleri kullanarak öğrenirler:__ Yapay sinir ağlarının olayları öğrenebilmesi için o olay ile ilgili örneklerin belirlenmesi gerekmektedir. Örnekleri kullanarak ilgili olay hakkında genelleme yapabilecek yeteneğe kavuşturulurlar (adaptif öğrenme). Örnek bulunamıyorsa ve yok ise yapay sinir ağlarının eğitilmesi mümkün değildir.  Toplanan örneklerşn olayı tamamı ile gösterebilmesi çok önemlidir. Ağa olay bütün yönleri ile gösterilemez ise ilgili örnekler sunulmaz ise başarılı sonuçlar elde edilemez. Bu ağın sorunlu olduğunu değil olayın ağa iyi gösterilemediğindendir. 
* __Yapay Sinir Ağlarının güvenle çalıştırılabilmesi için önce eğitilmeleri ve performanslarının test edilmesi gerekmektedir.__ Yapay sinir ağlarının eğitilmesi demek, mevcut örneklerin tek tek ağa gösterilmesi ve ağın kendi mekanizmalarını çalıştırararak örnekteki olaylar arasındaki ilişkileri belirlemesidir. Her ağı eğitmek için elde bulunan örnekler iki ayrı sete bölünürler. Birincisi ağı eğitmek için (eğitim seti), diğeri ise ağın performansını sınamak için (test seti) kullanılır.  Her ağ önce eğitim seti ile eğitilir. Ağ bütün örneklere doğru cevaplar vermeye başlayınca eğitim işi tamamlanmış kabul edilir. Daha sonra ağın hiç görmediği test setindeki örnekler ağa gösterilerek ağın verdiği cevaplara bakılır. Eğer ağ hiç görmediği örneklere kabul edilebilir bir doğrulukta cevap veriyor ise o zaman ağın performansı iyi kabul edilir.
* __Görülmemiş örnekler hakkında bilgi üretebilirler:__ Ağ kendisine gösterilen genellemeler yaparak görmediği örnekler hakkında bilgiler üretebilir. 
* __Algılamaya yönelik olaylar da kullanılabilirler:__ Ağlar daha çok algılamaya yönelik bilgileri işlemede kullanılırlar. Bu konuda başarılı oldukları yapılan uygulamalarda görülmektedir. Bilgiye dayalı çözümlerde uzman sistemler kullanılmaktadır.
* __Şekil (örüntü) ilişkilendirme ve sınıflandırma yapabilirler:__ Genel olarak ağların çoğunun amacı kendisine örnekler halinde verilen örüntülerin kendisi veya diğerleri ile ilişkilendirilmesidir. Diğer bir amaç ise sınıflandırma yapmaktır. Verilen örneklerin kümelendirilmesi ve belirli sınıflara ayrıştırılarak daha sonra gelen bir örneğin hangi sınıfa gireceğine karar vermesi hedeflenmektedir.
* __Örüntü tamamlama gerçekleştirebilirler:__ Bazı durumlarda ağa eksik bilgileri içeren bir örüntü (pattern) veya bir şekil verilir. Ağın bu eksik bilgileri bulması istenir. Örneğin yırtık bir resmin kime ait olduğunu belirlemesi ve tam resmi verebilmesi gibi bir sorumluluk ağdan istenebilmektedir. Bu tür olaylarda yapay sinir aplarının çok etkin çözümler ürettiği bilinmektedir.

	<iframe width="1020" height="630" src="https://www.youtube.com/embed/VW2qZ92H2BA" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
	
* __Kendi kendini organize etme ve öğrenebilme yetenekleri vardır:__ Yapay sinir ağlarının örnekler ile kendisine gösterilen yeni durumlara adapte olması ve sürekli yeni olayları öğrenebilmesi mümkündür.
* __Eksik bilgi ile çalışabilmektedirler:__ Yapay sinir ağları kendileri eğitildikten sonra eksik bilgiler ile çalışabilir ve gelen yeni örneklerde eksik bilgi olmasına rağmen sonuç üretebilirler. Eksik bilgiler ile de çalışmaya devam ederler. Halbuki geleneksel sistemler bilgi eksik olunca çalışmazlar. Yapay sinir ağlarının eksik bilgiler ile çalışması performanslarının düşeceği anlamına gelmez. Performansın düşmesi eksik olan bilginin önemine bağlıdır. Hangi bilginin önemli olduğunu ağ kendisi eğitim sırasında öğrenmektedır. Kullanıcıların bu konuda bir fikri yoktur. Ağın performansı düşük olunca, kayıp olan bilnin önemli olduğu kararına varılır. Eğer ağın performansı düşmez ise eksik olan bilginin önemli olmadığı anlaşılır.
* __Hata toleransına sahiptirler:__ Yapay sinir ağlarının eksik bilgilerle çalışabilme yetenekleri hatalara karşı toleranslı olmalarını sağlamaktadır. Ağın bazı hücrelerinin bozulması ve çalışamaz duruma düşmesi halinde ağ çalışmaya devam eder. Ağın bozuk olan hücrelerinin sorumluluklarının önemine göre performansında düşmeler görülebilir.
* __Belirsiz, tam olmayan bilgileri işleyebilmektedirler:__ Yapay sinir ağlarının belirsiz bilgileri işleyebilme yetenekleri vardır. Olayları öğrendikten sonra belirsizlikler altında ağlar öğrendikleri olaylar ile ilgili ilişkiler kurarak kararlar verebilirler. 
* __Dereceli bozulma (Graceful Degradation) gösterirler:__ Yapay sinir ağlarının hatalara karşı toleranslı olmaları bozulmalarının da dereceli olmasına neden olmaktadır. Bir ağ  zaman içinde yavaş yavaş ve zarif bir şekilde bozulur. Bu eksik olan bilgiden veya hücrelerin bozulmasından kaynaklanır. Ağlar, herhangi bir problem ortaya çıktığında hemen anında bozulmazlar.
* __Dağıtık belleğe sahiptirler:__ Yapay sinir ağlarında bilgi ağa yayılmış durumdadır. Hücrelerin birbirleri ile bağlantılarnın değerleri ağın bilgisini gösterir. Tek bir bağlantının bir anlamı yoktur. Daha önce belirtildiği gibi ağın bilgilerinin açıklanamamasının sebeplerinden birisi de budur. Bu ağlarda, ağın tamamı öğrendiği olayın bütününü karakterize etmektedir. O nedenle bilgiler ağa dağıtılmış durumdadır. 
* __Sadece nümerik bilgiler ile çalışabilmektedirler:__ Yapay sinir ağları sadece nümerek bilgiler ile çalışırlar. Sembolik ifadeler ile gösterilen bilgilerin nümerik gösterime çevrilmeleri gerekmektedir. Sembolik bilgilerin nümerik değerler ile ifade edilmesinde bilgilen yorumlanmasını be kararların açıklanmasını zorlaştırmaktadır.

## <mark style="background: #FFF3A3A6;">Yapay Sinir Ağlarının Önemli Dezavantajları</mark>

Yapay sinir ağlarının yukarıda belirtilen bir çok avantajlı özelliklerinin yanı sıra bazı dezavantajları da bulunmaktadır. 

* Yapay sinir ağlarının donanım bağımlı çalışmaları önemli bir sorun olarak görülmektedir. Ağların temel varoluş nedenlerinden birisi de paralel işlemciler üzerinde çalışabilmeleridir. Ağların özellikle, gerçek zamanlı bilgi işleyebilmeleri paralel çalışanbilen işlemcilerin varlığına bağlıdır. Günümüzdeki makinelerin çoğu seri şekilde çalışabilmekte ve aynı zamanda sadece tek bir bilgiyi işleyebilmektedir. Paralel işlemleri seri makinelerde yapmak ise zaman kaybına yol açmaktadır. Bunun yanı sıra bir ağın nasıl oluşturulması gerektiğini belirleyecek kuralların olmaması da başka bir dezavantajdır. Her problem farklı sayıda işlemci gerektirebilir. Bazı problemleri çözebilmek için gerekli olan paralel işlemcilerin tamamını bir arada (paralel olarak) çalıştırmak mümkün olmayabilir.
* Probleme uygun ağ yapısının belirlenmesi genellikle deneme yanılma yolu ile yapılmaktadır bu ise önemli ir problemdir. Çünkü eğer problem için uygun bir ağ oluşturamaz ise önemli bir problemdir. Çünkü eğer problem için uygun bir ağ oluşturulmaz ise çözümü olan bir problemin çözülememesi veya performansı düşük çözümlerin elde edilmesi söz konusu olabilir. Bu aynı zamanda bulunan çözümün en iyi çözüm olduğunu da garanti etmez. __Yani yapay sinir ağları kabul edilebilir çözümler üretebilir. Optimum (en iyi) çözümü garanti etmez.__
* Bazı ağlarda ağın parametre değerlerinin (mesela öğrenme katsayısı), her katmanda olması gereken proses elemanı (yapay hücrelerin) sayısı, katman sayısı vb. belirlenmesinde de bir kural olmaması diğer bir problemdir. Bu, iyi çözümler bulmayı zor durumda bırakan bir etken olarak görülebilir. Bu parametrelerin belirlenmesi de kullanıcının tecrübesine bağlıdır. Her problem için ayrı faktörleri dikkate almayı gerektirmektedir. Bu parametre değerleri için belirli standartların oluşturulması çok zor olduğından her problem için ayrı ayrı değerlendirmeler yapılması gerektirmektedir. Bu da öenmli bir dezavantaj olarak görülebilir.
* Ağın öğreneceği problemin ağa gösterimi de çok önemli bir problemdir. Yapay sinir ağları yukarıda belirtildiği gibi sadece nümerik bilgiler ile çalışmaktadır. Problemin nümerik gösterime dönüştürülmesi lazımdır. Bu ise kullanıcının becerisine bağlıdır. Uygun bir gösterim mekanizmasının kurulamamış olması problemin çözümünü engelleyebilir veya düşük performanslı bir öğrenme (çözüm) elde edilebilir. Problemin nümerik gösterimi mümkün olsa bile bunun ağa gösteriliş şekli problemin başarılı bir şekilde çözülmesini yakından etkilemektedir. Örneğin bir olay hem ayrık (binary - ikili) hem de sürekli değerler ile gösterilebilir. Bunun hangisinin daha başarılı bir öğrenme gerçekleştirileceği ise bilinmemektedir. Bu konuda, kullanıcının tecrübesi de yeterli olmayabilir. Bu günümüzde bir çok olayın yapay sinir ağları ile çözülememesinin en önemli nedenlerinden birisidir.
* Ağın eğtiminin ne zaman bitirileceğine karar vermek içinde geliştirilmiş bir yöntem yoktur. Ağın örnekler üzerindeki hatasının belirli bir değerin altına indirilmesi eğitimin tamamlanması için yeterli görülmektedir. Fakat neticede optimum (en iyi)  öğrenmenin gerçekleştirildiği söylenememektedir. Sadece iyi çözümler üretebilen bir ağ oluştu denilmektedir. Optimum neticeleri veren bir mekanizma henüz geliştirilmemiştir. Bu konu da oldukça önemli olup çözülmesi için araştırmalar yapılması gerekmektedir.
* Bir diğer sorun ise, belki de yukarıdakilerin en önemlisi daha önce açıklandığı gibi ağın davranışlarının açıklanamamasıdır. Bir probleme çözüm üretildiği zaman bunun nasıl ve neden üretildiği konusunda bir bilgi bulmak mümkün değildir. Bu ise ağın sonucuna olan güveni azaltmaktadır. 

## <mark style="background: #FFF3A3A6;">Yapay Sinir Ağları İle Neler Yapılabilir</mark>

Yapy sinir ağları günümüzde geliştirilmiş en güncel ve en mükemmel örüntü tanıyıcı ve sınıflandırıcılardan sayılabilir; bu ağları bu kadar güncel yapan da, eksik bilgiler ile çalışabilmekte ve normal olmayan verileri işleyebilme yetenekleridir. Günümüzde bir çok problem aslında şekil tanıma problemi haline getirilmekte ve ondan sonra çözülmektedir. Bu nedenle, yapay sinir ağlarının kullanılabileceği bir çok alan vardır. Endüstriyel ve sosyal hayatta görülen binceler örnek ile başarılı oldukları gösterilmiştir. Bir problemin yapay sinir ağı ile çözülmesi için şu şartlardan birini sağlaması gerekir. 

* Sadece yapay sinir ağları ile probleme pratik çözümler üretebilme durumunun söz konusu olması gerekir.
* Başka çözüm yolları olmasına rağmen yapay sinir aüğlarının daha kolay ve daha etkin çözümler üretilebilmesinin sağlanması gerekir.

Başarılı uygulamalar incelendiğinde yapay sinir ağlarının, doğrusal olmayan, çok boyutlu, gürültülü, karmaşık, kesin olmayan, eksik, ksuurlu, hata olasılığı yüksek sensör verilerinin olması ve problemin çözümü için özellikle bir matematik modelin ve algoritmasının bulunmaması hallerinde yaygın olarak kullanıldıkları görülmektedir. Bu amaçla geliştirilmiş ağlar genel olarak şu fonksiyonları yerine getirebilmektedir.

* Probablistik fonksiyon kestirimleri
* Sınıflandırma
* İlişkilendirme ve örüntü eşleştirme
* Zaman serileri analizleri
* Sinyal filtreleme
* Veri sıkıştırma
* Örüntü tanıma
* Doğrusal olmayan sinyal işleme
* Doğrusal olmayan sistem modelleme
* Optimizasyon
* Zeki ve doğrusal olmayan kontrol

Yukarıda listelenen konularda teorik uygulamaların ötesinde günlük hayatta kullanılan finansal konulardan mühendisliğe ve tıp bilimine kadar bir çok uygulamadan bahsetmek mümkündür. Bunlardan bazıları ise şöyle sıralanabilir:

* Veri madenciliği
* Optik karakter tanıma ve çek okuma
* Bankalardan kredi isteyen müracaatları değerlendirme
* Ürünün pazardaki performansını tahmin etme
* Kredi kartı hilelerini saptama
* Zeki araçlar ve robotlar için optimum rota belirleme
* Güvenlik sistemlerinde konuşma ve parmak izi tanıma
* Robot hareket mekanizmalarının kontrol edilmesi
* Mekanik parçaların ömürlerinin ve kırılmalarının tahmin edilmesi
* Kalite kontrolü
* İş çizelgelem ve iş sıralaması
* İletişim kanallarındaki geçersiz ekoların filtrelenmesi
* İletişim kanalarındaki trafik yoğunluğunu kontrol etme ve anahtarlama
* Radar ve sonar sinyalleri sınıflandırma
* Üreti planmlama ve çizelgeleme
* Kan hücreleri reaksiyonları ve kan analizlerini sınıflandırma
* Kanserin saptanması ve kalp krizlerinin tedavisi
* Beyin modellemesi çalışmaları


