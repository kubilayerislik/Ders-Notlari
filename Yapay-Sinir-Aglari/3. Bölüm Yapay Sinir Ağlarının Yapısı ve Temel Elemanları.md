# <mark style="background: #ABF7F7A6;">Yapay Sinir Ağlarının Yapısı ve Temel Elemanları</mark>

## <mark style="background: #FFF3A3A6;">Yapay Sinir Hücresi</mark>

Yapay sinir ağlarının yapısında yapay sinir hücreleri bulunmaktadır. Yapay sinir hücreleri proses elemanlaru olarak da adlandırılmaktadır. Her proses elemanının 5 temel elemanı vardır. Bunlar:

__1.Girdiler:__ Bir yapay sinir hücresinin dış dünyadan aktarılan bilgilerdir. Bunlar ağın öğrenmesi istenen örnekler tarafından belirlenir. Yapay sinir hücresine dış dünyadan olduğu gibi başka hücrelerden veya kendisinden de bilgiler gelebilir.

__2.Ağırlıklar:__ Ağırlıklar bir yapay hücreye gelen bilginin önemini ve hücre üzerindeki etkisini gösterir. Ağırlıkların büyük ya da küçük olması önemli veya önemsiz olduğu anlamına gelmez. Bir ağırlığın değerinin sıfır olması o ap için en önemli olay olabilir. Eksi değerler önemsiz demek değildir. O nedenle artı veya eksi olması etkinin pozitif ya da negatf olduğunu gösterir. Sıfır olması ise herhangi bir etkinin olmadığını gösterir. Ağırlıklar değişken veya sabit değerler olabilirler.

__3.Toplama fonksiyonu:__ Bu fonksiyon, bir hücreye gelen net girdiyi hesaplar. Bunun için değişik fonksiyonlar kullanılmaktadır. En yaygın olanı ağırlıklı toplamı bulmaktadır. Burada her gelen girdi değeri kendi ağırlığı ile çarpılarak toplanır. Böylece ağa gelen net girdi bulunmuş olur. Bu şu şekilde formülize edilmektedir.

$$
NET = \sum_{i}^{n}G_{i}A_{i}
$$

Burada G girdileri, A ise ağırlıkları, n ise hücreye gelen toplam girdi sayısını göstermektedir. Literatürde yapılan çalışmalarda toplama fonksiyonu olarak değişik formüllerin kkullanıldığı görülmektedir. Aşağıdaki tabloda diğertoplama fonksiyonlarının örnekleri verilmiştir.

| Net Giriş                                   | Açıklama                                                                                                                                                      |     
|:------------------------------------------- |:------------------------------------------------------------------------------------------------------------------------------------------------------------- | 
| $$Net Girdi = \prod_{i}G_{i}A_{i}$$        | Ağırlık değerleri girdiler ile çarpılır ve daha sonra bulunan değerler birbirleri ile çarpılarak net girdi hesaplanır.                                        |   
| $$Net Girdi = Max(G_{i}A_{i}), i = 1...N $$ | N adet girdi içinden ağırlıklar ile çarpıldıktan sonra en büyüğü yapay sinir hücresinin net girisi olarak kabul edilir.                                       |     
| $$Net Girdi = Min(G_{i}A_{i}), i = 1...N $$ | N adet girdi içinden ağırlıklar ile çarpıldıktan sonra en küçüğü yapay sinir hücresinin net girisi olarak kabul edilir.                                       |     
| $$Net Girdi = \sum_{i}sgn(G_{i}A_{i})$$     | N adet girdi içinden ağırlıklar ile çarpıldıktan sonra pozitif ve negatif olanların sayısı bulunur. Büyük olan sayı hücrenin net girdisi olarak kabul edilir. |     
| $$Net Girdi = Net(eski)+\sum(G_{i}A_{i})$$  | Hücreye gelen bilgiler ağırlıklı olarak toplanır ve daha önce gelen bilgilere eklenerek hücrenin net girdisi bulunur.                                         |     

Görüldüğü gibi bazı durumlarda gelen girdilerin değeri dikkate alınırken bazı durumlarda ise gelen girdilerin sayısı önemli olabilmektedir. Bir problem için en uygun toplama fonksiyonu belirlemek için bulunmuş bir formül yoktur. Genellikle deneme yanılma yolu ile toplama fonksiyonu belirlenmektedir.. Bir yapay sinir ağonda bulunan proses elemanlarının tamamının  aynı toplama fonksiyonuna sahip olmaları gerekmez. Her proses elemanı bağımsız olarak farklı bir toplama fonksiyonuna sahip olabilecekleri gibi hepsi aynı toplama fonksiyonuna da sahip olabilir. Hatta ağın bazı proses elemanları grup halinde aynı toplama fonksiyonuna sahip olabilir. 

__4.Aktivasyon Fonksiyonu:__ Bu fonksiyon, hücreye gelen net girdiyi işleyerek hücrenin bu girdiye karşılık üreteceği çıktıyı belirler. Toplama fonksiyonunda olduğu gibi aktivasyon fonksiyonun olarak da çıktıyı hesaplamak içn değişik formüller kullanılmaktadır. Bazı modeller (mesela çok katmanlı algılayıcı) bu fonksiyonun türevinin alınabilir bir fonksiyon olmasını şart koşmaktadır. Toplama fonksiyonunda olduğu gibi aktivasyon fonksiyonunda da ağın proses elamnlarının hepsinin aynı fonksiyonu kullanması gerekmez. Bazı elemanlar aynı fonksiyonu diğerleri ise farklı fonksiyonu kullanabilirler. Bir problem için en uygun fonksiyonda yine tasarımcının denemeleri sonucunda belirleyebileceği bir durumdur. 

Günümüzde en yaygın olarak kullanılan __Çok Katmanlı Algılaycı__ modelinde genel olarak aktivasyon fonksiyonu olarak sigmoid fonksiyonu kullanılmaktadır. Bu fonksiyon şu şekilde formül ile gösterilir.

$$F(NET) = \frac{1}{1+e^{-NET}}$$

Burada NET proses elamına gelen NET girdi değerini göstermektedir. Bu değer toplama fonksiyonu kullanılarak belirlenmektedir.

| Aktivasyon Fonksiyonu                                                                                                         | Açıklama                                                                                                                                        |
|:----------------------------------------------------------------------------------------------------------------------------- |:----------------------------------------------------------------------------------------------------------------------------------------------- |
| $$ F(NET) = NET$$                                                                                                             | Gelen girdiler olduğu gibi hücrenin çıktısı olarak kabul edilir.                                                                                |
| $$F(NET) = \left\{\begin{matrix} 1 & if & NET> esik deger & \\ 0 & if & NET<= esikdeger & \end{matrix}\right. $$              | Gelen NET girdi değerinin belirlenen bir eşik değer altında veya üstünde olmasına göre hücrenin çıktısı 1 veya 0 değerini alır.                 |
| $$F(NET) = sin(NET)$$                                                                                                         | Öğrenilmesi düşünülen olayların sinüs fonksiyonuna uygun dağılım gösterdiği durumlarda kullanılır.                                              |
| $$F(NET) = \left\{\begin{matrix} 0 & &if (NET) <= 0 \\  NET & &if  0 < (NET) < 1 \\ 1& &if  (NET) >= 1 \end{matrix}\right.)$$ | Gelen bilgilerini 0 veya 1'den büyük veya küçük olmasına göre bir değer alır. 0 ve 1 arasında değerler alabilir. Bunların dışında değer alamaz. |
| $$F(NET) = \left ( e^{NET} +  e^{-NET}\right ) / \left ( e^{NET} -  e^{-NET}\right )$$                                        | Gelen NET girdi değerinin tanjant fonksiyonundan geçirilmesi ile hesaplanır.                                                                    |

__5.Hücrenin Çıktısı:__ Aktivasyon fonksiyonu tarafından belirlenen çıktı değeridir. Üretilen çıktı dış dünyaya veya başka bir hücreye gönderilir. Hücre kendi çıktısını kendisine girdi olarak da gönderebilir. Bu proses elemanının birden fazla girdisi olmasına rağmen sadece bir çıktısı olmaktadır. 

## <mark style="background: #FFF3A3A6;">Yapay Sinir Hücresinin Çalışma Prensibi</mark>

Bir yapay sinir hücresinin nasıl çalıştığını daha kolay anlamak için aşağıdaki örnek verilmiştir. Bir proses elemanına gelen bilgiler ve ağırlıklar aşağıdaki şekilde gösterildiği gibi varsayılsın. Görüldüğü gibi proses elemanının 4 girdisi ve 4 ağırlık değeri vardır.

![[Başlıksız Diyagram.drawio.png]]

Hücreye gelen NET bilgi, ağırlıklı toplam alınarak şu şekilde hesaplanır.
NET = 0,5 * (-0,2) + 0,6 * 0,6 + 0,2 * 0,2 + 0,7 * (-0,1)
NET = -0,1 + 0,36 + 0,04 - 0,07
NET = 0,23

Hücrenin sigmoid fonksiyonuna göre çıktısı (C) hesap edilir ise;
$$C = 1 / \left ( 1 + e^{-0,23} \right )$$
C = 0,56

Bir ağdaki bütün proses elemanlarının çıktılarının bu şekilde hesaplanması sonucu ağın girdilere karşılık çıktıları nasıl ürettiği görülür.
